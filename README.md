# Makine Öğrenmesi Nedir?
Makkine öğrenmesi, bilgisayarların veri setleri üzerinden öğrenimini mümkün kılan algoritmaların tasarım, geliştirme ve uygulama süreçlerini konu edinen yapay zekanın bir alt dalıdır. Makine öğrenmesi veriden en iyi sonuçları elde etmek için güçlü bir teknik çerçeve sunar. Makine öğrenmesi, bir bilgisayarın açık komutlar kullanmadan belirli bir görevi gerçekleştirebildiği süreçtir. Bu sonucu, geçmiş verilerde bulunan istatistiki modellere dayanarak elde eder. Örneğin, bir banka mevcut müşterilerinin banka hesabını kapatıp kapatmayacağını tespit etmek istiyor. Bu bankanın veri tabanında mevcut müşterileri ve banka hesabını kapatan müşterilerinin bilgileri var. Bankanın bu isteğini gerçekleştirmek için makine öğrenmesi modeli oluşturmak istediğimizde önce makine öğrenmesi algoritmalarını bu veri seti ile eğitip müşterilerin banka hesabını ileride kapatıp kapatmayacağını tespit ettirebiliriz. Algoritma model oluştururken müşterilerin özniteliklerinden (yaş, kredi kartı, hesap bakiyesi, ürün sayısı) yararlanır. Bu model bir kez kurulduktan sonra arada güncellenmek şartıyla bundan sonraki müşterilerin ileride hesaplarını kapatıp kapatmayacağı tespit edilebilir. 
### Makine Öğrenmesi Algoritma Türleri
#### Denetimli Öğrenme
- Regresyon
- Sınıflandırma
#### Denetimsiz Öğrenme
- Kümeleme
- Boyut Azaltma
- Birliktelik Kuralları
#### Pekiştirmeli Öğrenme
